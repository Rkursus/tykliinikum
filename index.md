---
layout: frontpage
---

<div class="head_example">
 {% include banner.html %}
</div>


# Õppeaine lühikirjeldus

Tegemist on statistikute lemmik tarkvara R kursusega, kus antakse ülevaade R keele peamistest konstruktsioonidest ja andmetüüpidest, andmetöötlusvõimalustest ning hõlpsast jooniste tegemisest paketi `ggplot2` vahenditega.

Aine läbinud üliõpilane:

* tunneb R keele süntaksit ja andmetüüpe,
* oskab andmeid sisse lugeda, töödelda ja salvestada,
* oskab kasutada kirjeldava statistika meetodeid,
* oskab visualiseerida andmeid ja seoseid tunnuste vahel.

<br/>

# Õppeaine eesmärgid

* Tutvustada üliõpilastele tarkvara R, anda ülevaade R-i võimalustest ja peamistest vigadest mida kiputakse tegema.
* Õppida käske andmetest ülevaate saamiseks, andmete töötlemiseks ja visualiseerimiseks.
* Tutvustada tarkvara R võimalusi reprodutseeritava analüüsi läbiviimiseks ning tulemuste visualiseerimiseks.


Miks just R tarkvara?

* R on programmeerimiskeel ja -keskkond, mis on peamiselt arendatud statistiliseks andmetöötluseks,
* R-i kasutajaskond on viimase kümmekonna aasta jooksul [oluliselt kasvanud](r4stats.com/articles/popularity/) ülikoolides ja ettevõtetes,
* [R on vabavara](https://cran.r-project.org/),
* R-ga käib kaasas [lai valik lisapakette](https://cran.r-project.org/web/packages/available_packages_by_name.html),
* R võimaldab tänapäeval juba [palju enamat](https://www.google.com/search?q=r+possibilities) kui ainult andmetöötlus,
* R on ühildatav pea kõigi tuntumate andmetöötlusprogrammidega (nt. MS Excel, Tableau, SPSS, Qlik, Power BI, ...)
* ...

<br/>

# Sihtgrupp

Kursus on mõeldud statistikahuvilistele üliõpilastele, kes pole varem tarkvaraga R kokku puutunud. 

<br/>

# Õppetöö korraldus

Õppeaines toimub kokku **10 praktikumi** + **1 projektide kaitsmise praktikum**. Praktikumid toimuvad klassiruumis.

Lisaks praktikumidele sisaldab õppeaine järgnevaid komponente:

* **Kodutööd:** Kokku antakse 5 kodutööd. 
  * Kodutöö koosneb iseseisvalt lahendavatest ülesannetest praktikumis läbitud teemadel. Iga kodutöö tulemuseks on *.R fail koodi ning kommentaaridega või läbitud kodutöö-kursus [DataCamp](https://www.datacamp.com) keskkonnas.  
  * Kodutööde esitamine käib läbi Moodle või [DataCamp](https://www.datacamp.com) keskkonna.
* **Projekt:** Lisaks tuleb läbi viia üks praktiline projekt vabalt valitud andmestiku peal. Projektitöö eesmärgiks on näidata, kuivõrd on tudeng omandanud oskused kasutada R-i andmete töötlemiseks. Samuti oskust R-ga analüüside tulemusi vormistada (nt. joonised).
  * Projekti võib teha kas üksinda või paaristööna. 
  * Tulemusi on vaja esitleda suulisel kaitsmisel. 
  * Projektid riputatakse pärast esitamist avalikult [projektid](https://Rkursus.github.io/sygis2019/projekt_juhend) lehele.
* Iga projekti esitanud tudeng(id) saavad ühe kaastudengi(te) projekti retsenseerimiseks.

Aine läbimiseks on vaja:

1. kõikide kodutööde eest saada vähemalt 51% punktidest, 
2. koostada projekt ning seda esitleda, 
3. retsenseerida kaastudengi projekti.

Õppeaines (3 EAP) ette nähtud 78 tundi tööd jaguneb järgnevalt:

* praktikumid kokku 20 tundi (10 praktikumi, igaüks 2 akadeemilist tundi),
* kodutööd kokku 20 tundi (5 kodutööd, igaüks 4 tundi),
* iseseisev töö 10 tundi (10 praktikumi, igaüks 1 tund),
* projekti koostamine 22 tundi,
* projekti esitluse ettevalmistus ja esitamine 4 tundi,
* kaastudengi projekti retsenseerimine 2 tundi.

<br/>

# Tunniplaan

Õppeaine toimub 2019/2020. õppeaasta sügissemestril. 

* Praktikumid **teisipäeviti kell 14:15** ja **neljapäeviti kell 8:15** ruumis 203
	* I rühm nädalatel 2 - 6
	* II rühm nädalatel 8 - 12
* **Projektide tähtaeg**:
	* I rühm **neljapäeval 24. oktoober kell 12:00** (nädal 8).
	* II rühm **neljapäeval 5. detsember kell 12:00** (nädal 14).
* **Projektide ettekandmine**:
	* I rühm **teisipäeval 5. november kell 14:15** (nädal 10).
	* II rühm **teisipäeval 17. detsember kell 14:15** (nädal 16).

<br/>

# Kontakt ja küsimused

* I rühm - Kaur Lumiste kaur.lumiste [at] ut.ee ja Liivi 2-519.
* II rühm - Anne Selart anne.selart [at] ut.ee ja Liivi 2-519.
